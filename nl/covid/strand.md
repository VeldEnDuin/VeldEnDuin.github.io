---
title: Strand & Bredene
layout: default
    
preview: no

---

{% include links.md %}

## BREDENE
Vanaf woensdag 26/8: mondmasker verplicht op volgende locaties:

- Strandtoegangen en Spinoladijk
- Zone Bredene Shopping Center
- Parking Colruyt/Aldi
- Winkelwandelgedeelte Duinenstraat
- Wandelpaden in de duinen
- Kapelstraat (zone tussen K. Astridlaan en Peter Benoitlaan) en alle aanpalende parkings
- In alle openbare gebouwen
- Milieu- en recyclagepark
- Op het openbaar vervoer
- In alle winkels
- Overal waar de social distancing niet kan worden nageleefd

De verplichting geldt niet:
- tijdens de verplaatsing met de auto, moto(r), fiets
- tijdens het beoefenen van een intensieve sportactiviteit
- tijdens het nuttigen van drank en voedsel en voor de noodzakelijke duur hiervoor
- voor kinderen onder 12 jaar

Opgelet! Je moet wel steeds een mondmasker bij je hebben.

Op de camping is het dragen van een mondmasker dus ook niet meer verplicht. 

## STRAND & DUINEN

Het gemeentebestuur zal deze zomer maatregelen nemen op het strand en bij uitbreiding in de toeristische zone. Onder de noemer ‘Geef ruimte’ wil Bredene de ruimte zo goed mogelijk benutten door de toeristenstroom zoveel mogelijk te spreiden en ervoor zorgen dat de mensen zich op een verantwoorde manier gedragen op de drukste plaatsen van de gemeente.

Het gemeentebestuur nam eerder al de beslissing om het naaktstrand dit zomerseizoen tot eind augustus niet te openen. Hierdoor komt extra strand vrij waardoor de spreiding van de bezoekers kan geoptimaliseerd worden. Er zal gesensibiliseerd worden en er wordt gerekend op het gezond verstand van de strandbezoekers. Wie geen afstand houdt zal worden aangesproken door ons ‘social distancing’-team en de lokale politie.

### Opdeling in zones en optimale spreiding

Op het strand en aan de drukste strandposten wil Bredene vooral sensibiliserend werken. Hiervoor zetten ze 21 jobstudenten in. Dit ‘social distancing’-team zal zowel mondeling als via een speciale folder de bezoekers aanzetten om voldoende afstand te houden. Het strand in Bredene wordt opgedeeld in zones die duidelijk aangeduid worden. Voor de monitoring van het strand rekent Bredene op de metingen van Westtoer. Als uit deze toepassing kan blijken dat ons strand volzet is, dan moeten de mensen dat reeds weten als ze thuis vertrekken.

### Dagtoeristen: strandposten 4 en 6bis

De drukste plaatsen op het strand zijn deze aan de strandposten 1, 2, 3 en 6. Deze worden extra in de gaten gehouden en indien nodig worden ze afgesloten. Dagtoeristen worden reeds op de invalswegen (Koninklijke Baan en Brugsesteenweg) verwittigd dat ze enkel welkom zijn aan de strandposten 4 en 6bis (het in 2020 gesloten naaktstrand). Dat zijn traditioneel de meer rustige strandposten en kunnen de extra bezoekers aan.

### Bewegwijzering op het strand

Op het strand worden de verschillende zones duidelijk aangeduid. Er zijn zones waar men mag zitten (op het zacht zand), zones die als ‘corridor’ worden gebruikt, zones voor de strandcabinehouders en zones waar men niet mag zitten maar wel vrij rond kan bewegen (hard zand). De strandcabines worden dit jaar verder uit elkaar geplaatst. 

### Maatregelen voor toeristische zone

Ook in de toeristische zone neemt Bredene maatregelen om de afstandsregels zo goed mogelijk te kunnen bewaren. Zo kan winkelen in de Kapelstraat (tussen Koningin Astridlaan en Duinenstraat) tijdens de twee zomermaanden enkel in één richting. Terugkeren kan via de overzijde van de straat.

### Honden

Honden zijn tijdens de zomermaanden enkel toegelaten op de strandzones voorbij strandpost 1 (Twinsclub) tot aan de grens van Oostende. 

Op de zone tussen strandpost 6 en het naakstrand zijn honden deze zomer NIET toegelaten!

### VLIZ

Ook weten we uit dit persbericht van het [VLIZ](https://vliz.be/) dat het ["Risico op COVID 19-besmetting via zeewater en strandzand zeer klein"](http://www.vliz.be/nl/news?p=show&id=8348) is.
