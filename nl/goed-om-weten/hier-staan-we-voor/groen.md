---
title: Groen
layout: page

images:
    - /img/hierstaanwevoor/groen/groen-01.jpg
    - /img/hierstaanwevoor/groen/groen-02.jpg
    - /img/hierstaanwevoor/groen/groen-03.jpg
    - /img/hierstaanwevoor/groen/groen-04.jpg

insert:
    - page-images-bottom

---

#Groen

##Beplanting
Meteen bij het binnenrijden wordt duidelijk dat we een verzorgde en gevarieerde groenaanplanting ontzettend belangrijk vinden. De streekeigen beplanting wordt zorgvuldig uitgekozen en dagdagelijks verzorgd en onderhouden zodat iedereen er volop kan van genieten.<br>
Aan onze gasten vragen we om dit te respecteren door geen afval te laten slingeren en niet door de beplanting te lopen.

##Ecologie
Groen betekent ook streven om zo ecologisch mogelijk te werken. Hier proberen we onze steentje bij te dragen door onder meer:


- gebruik te maken van zonneboilers voor de luxe-appartementen en het vernieuwde sanitair
- in te zetten op gescheiden afvalophaling
- gescheiden afvalwater te voorzien bij de aanleg van nieuwe percelen
- spaardouchekoppen

Elke residentiële plaats beschikt bovendien over aparte water-electriciteits-en gasmeters zodat onze gasten ook zelf hun steentje kunnen bijdragen aan een kleinere ecologische voetafdruk. Ook in de verhuuraccommodatie doen we een warme oproep om niet onnodig energie te verspillen.

Om ons engagement nog te versterken,  namen we  als één van de pilootbedrijven in de recreatiesector deel aan een project rond **maatschappelijk verantwoord ondernemen**. In een notendop: we kregen een doorlichting van onze werking en praktische instrumenten om in de toekomst verder het pad van het duurzaam ondernemen te bewandelen.<br>
Het resultaat hiervan vindt u terug in ons duurzaamheidsverslag. 