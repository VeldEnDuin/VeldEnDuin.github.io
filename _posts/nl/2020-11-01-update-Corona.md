---
title: Toelichting Ministrieel Besluit
layout: post
description: Tweede verblijvers en campers blijven welkom
permalink: /nl/2020-11-01-Corona-update.html
    
images:   
    
---

MINISTRIEEL BESLUIT

De persconferentie van afgelopen vrijdag bracht voor de kampeersector meer vragen dan antwoorden. We hebben daarom bewust gekozen om het Mistrieel Besluit en de adviezen van onze beroepsorganisatie Recread af te wachten vooraleer jullie te informeren.

Volgende informatie is ondertussen bekend:
    • De campings worden gesloten voor het publiek vanaf 3 november 2020.
    • De eigenaars van een caravan, chalet of kampeervoorziening met hun huishouden blijven toegelaten. 
    • Toeristische verhuuraccommodatie op de camping moet gesloten worden. Eigenaars mogen hun chalet of caravan dus ook niet verder verhuren.
    • De gemeenschappelijke voorzieningen (sanitaire gebouwen en receptie) moeten sluiten voor het publiek.

TWEEDE VERBLIJVERS

Het was een grote opluchting dat onze tweede verblijvers verder mogen blijven komen. We wensen jullie een deugddoende en sfeervolle herfstvakantie toe en de ruimte om veilig te komen ontspannen in jullie tweede thuis.
De receptie moet achter gesloten deuren werken maar blijft bereikbaar via telefoon en mail.

VERHUUR EN TREKKERS

Voor onze verhuur was het onbegrip groot dat hotels en B&B met hun gemeenschappelijke delen wel open mogen en wij onze veilige verhuuraccommodatie moeten sluiten.
Onze appartementen vallen echter onder de noemer vakantiewoning en mogen we wel nog verhuren. Er zijn nog een aantal vrije data voor wie wil komen uitwaaien.

In de tekst wordt expliciet melding gemaakt dat eigenaars van ‘kampeervoorzieningen’ ook toegelaten zijn. Concreet zijn toercaravans en kampeerauto’s met eigen voorzieningen dus ook welkom. Dit kan dit jaar nog tot 15 november en opnieuw vanaf 15 december.

BLIJF GEZOND

Bij deze willen we bovenal niet uit het oog verliezen dat ieder van ons verder alle COVID-richtlijnen strikt moeten volgen en toepassen. Enkel op die manier kunnen we de zorg ontlasten en onze geliefden en onszelf beschermen.



